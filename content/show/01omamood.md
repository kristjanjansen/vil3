---
title: Omamood
slug: omamood
image1: /images/img_0976.jpg
image2: /images/img_0784.jpg
image3: /images/img_1.jpg
image4: /images/img_0716.jpg
image5: ''
---
OmaMood on iga-aastane etnosugemetega moeetendus, mida koostöös TÜ Viljandi kultuuriakadeemiaga korraldab Eesti Moe Festival (Estonian Fashion Festival). _Show_ eesmärgiks on tuua osalejani klassikalise käsitöö elemendid modernses võtmes. Enamasti esitletakse kultuuriakadeemia rahvusliku tekstiili eriala lõputöödest koosnevaid kollektsioone. Ainulaadse rahvakunsti etendusena annab see ühekorraga nii disaini-, tantsulavastuse- kui ka kontserdielamuse, sest selle jaoks on loodud spetsiaalne koreograafia, heliline ja visuaalne kujundus. OmaMood on kõikide paikkondade käsitööliste kogukondadele mõeldud pidu, kus on võimalik kokku saada ja ideid ammutada.

OmaMood toimub 7. juunil 2019 seitsmendat korda ning teist korda Tartus Eesti Rahva Muuseumis.
