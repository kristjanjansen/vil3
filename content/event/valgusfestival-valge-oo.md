---
title: Valgusfestival Valge ÖÖ
slug: valge-oo
image1: /images/44127054871_b49cac01a3_o.jpg
image2: /images/43219232115_c9bfce4d91_o.jpg
image3: /images/43220267365_23d862f3e9_o.jpg
image4: /images/44078455442_b6d47ce616_o.jpg
---
Valguspidu Valge ÖÖ Keila-Joal tõi 18. augustil 2018 kokku üle kuue tuhande inimese, et tähistada üheskoos Eesti looduse päeva, Eesti Vabariigi 100. sünnipäeva ja projekti „Lights On!“ lõppu. 

RMK ja TÜ Viljandi kultuuriakadeemia eestvedamisel kerkis Keila-Joa pargi nõlvadele 18 eripalgelist valgusinstallatsiooni, mis rõhutasid Keila-Joa looduslikku eripära ja tõid esile muidu külastajale varju jäävaid põnevaid nurki. Oma tööd panid teiste seas välja Prantsuse duo Atsara, Poola kunstnik Joachim Sługocki ning Einike Leppik ja Oliver Kulpsoo Eestist. Valguspidu oli osa kolm aastat väldanud projektist „Lights On!”, mille raames anti uus hingamine lisaks Keila-Joale veel seitsmele vaatamisväärsusele Eestis ja Soomes.
