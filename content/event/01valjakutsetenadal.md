---
title: Väljakutsete nädal
slug: valjakutsetenadal
image1: /images/valjakutse1.jpg
image2: /images/valjakutse2.jpg
image3: /images/valjakutse3.jpg
image4: /images/valjakutse4.jpg
image5: /images/valjakutse5.jpg
---
TÜ Viljandi kultuuriakadeemia 2017. aasta loomingulise projekti ideekonkursi võitis väljakutsete nädala nimeline projekt, mille eestvedajad olid kultuuri­akadeemia tantsukunsti esimese kursuse tudengid Anita Kuroljova ja Elina Masing. Projektist olid oodatud osa võtma kõik TÜ VKA tudengid, kõige enam oli osalisi etenduskunstide osakonnast; peale nende lõid kaasa kultuurikorraldajad, muusikud ja metallitöö eriala tudengid.

Projekti eesmärkideks oli enda ja teiste tundma õppimine, aktsepteerimine, enda (ka kui meeskonnaliikme) proovile panemine ja usaldamine, toimuva analüüsimine, erinevate erialade ja oskuste ühendamine ning ootamatustega leppimine. Rutiinivabas nädalas toimus palju tegevusi ja sai end mitmekülgselt arendada. Võeti vastu igapäevaseid loomingulisi väljakutseid, paljusid neist otsustas loos. Osalised olid omavahel võrdsed ning said enda kasutusse kõik eluks ja loomiseks vajaliku. 

Protsess toimus Narva kunstiresidentuuris 28. veebruarist 4. märtsini 2018 ning kulmineerus avaliku _showing_'uga. Toimuvat jagati Facebookis ja Instagramis (@valjakutsete_nadal).

Fotod Heili Lindepuu
