---
title: Valgusfestival Valge ÖÖ
slug: Valge ÖÖ
image1: /images/44127054871_b49cac01a3_o.jpg
image2: /images/43219232115_c9bfce4d91_o.jpg
image3: /images/43220267365_23d862f3e9_o.jpg
image4: /images/44078455442_b6d47ce616_o.jpg
---
Valguspidu “Valge ÖÖ Keila-Joal” tõi 18. augustil kokku üle kuue tuhande inimese, et tähistada üheskoos Eesti looduse päeva, Eesti Vabariigi 100. sünnipäeva ja projekti Lights On! lõppu. 

RMK ja TÜ Viljandi kultuuriakadeemia eestvedamisel kerkis Keila-Joa pargi nõlvadele 18 eripalgelist valgusinstallatsiooni, mis rõhutavad Keila-Joa looduslikku eripära ja toovad esile muidu külastajale varju jäävaid põnevaid nurki. Oma tööd on välja pannud teiste seas Prantsuse duo Atsara, Poola kunstnik Joachim Sługocki ning Einike Leppik ja Oliver Kulpsoo Eestist. Valguspidu oli osa kolm aastat väldanud projektist “Lights On!”, mille raames anti uus hingamine lisaks  Keila-Joale veel seitsmele vaatamisväärsusele nii Eestis kui ka Soomes.
