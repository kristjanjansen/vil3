---
title: Inna Raud
slug: innaraud
image1: /images/innaraud1.jpg
---
Inna Raud on lõpetanud TÜ Viljandi kultuuriakadeemias nii rahvusliku tekstiili eriala kui ka pärandtehnoloogia magistriõppe. Tänaseks on ta spetsialiseerunud peamiselt rahvarõivaste valdkonnale ning tegutseb nõustaja ja õpetajana.

_„Nii kaua, kui on käsitöövaldkonnas küsimusi – millised, kuidas ja miks, on olemas võimalus näha selles ka teadustöö suunda. Pärandoskuste säilimine koos küsimustele vastuste otsimise sügavusega on meie erialadel õppimise suurim väärtus.”_

_„Läbi käelise kogemuse peennüansside teadvustamine on aluseks meie esemelise pärandi
lahtimõtestamisele. Samas toon esile ka seoste loomise tähtsuse – rahvarõivas ei ole ainult materjalid ja tehnoloogia, vaid oluline on teadvustada kogu talupojakultuuri elukorraldust.”_
