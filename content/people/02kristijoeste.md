---
title: Kristi Jõeste
slug: kristi-joeste
image1: /images/aastal2012bw.jpg
image2: ''
image3: ''
image4: ''
image5: ''
---
Kristi Jõeste on kultuuriakadeemia vilistlane, lektor ja programmijuht rahvusliku käsitöö osakonnas.

Kristi on lõpetanud Viljandi kultuurikolledžis talukujunduse ja rahvusliku käsitöö eriala ning Tartu Ülikooli filosoofiateaduskonna semiootika ja kulturoloogia eriala. Ta on kultuuriakadeemias töötanud alates 2002. aastast, täites nii lektori, õppejuhi kui ka programmijuhi rolle rahvusliku käsitöö osakonnas. Alates 2009. aastast on Kristi pärandtehnoloogia rakenduskõrgharidusõppekava rahvusliku tekstiili eriala ja pärandtehnoloogia magistriõppekava programmijuht. 

_„Käsitööõppejõu õnn on see, kui kaua kogutud oskused saavad edasi antud ja õnn ei ole enam ainult sinu, vaid paljude. Selle juhtumiseks on vaja kogu oma vaikiv teadmus – käelised oskused, tunnetus ja teadmine „õigetest“ värvidest, kirjadest, materjalidest, töövahenditest ja muu selline – detailselt juppideks lammutada. Peab olema peensusteni märkamisvõimeline, mis toimub siis, kui käsitöist protsessi kavandatakse ja seejärel läbi viiakse. Samuti peab oskama sellest rääkida ja ka juhendina kirja panna. Teadlikkuse treenimine on väga aeglane protsess, aga seda suurem on rahuldus, kui õpilaste arusaamine, kordamisvõime ja entusiasm tänu sellele kasvavad.”_
