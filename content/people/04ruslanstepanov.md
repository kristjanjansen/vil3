---
title: Ruslan Stepanov
slug: ruslan-stepanov
image1: /images/ruslanstepanov1.jpg
image2: ''
image3: ''
image4: ''
image5: ''
---
Ruslan Stepanov on kultuuriakadeemia vilistlane ja etenduskunstide osakonna õppejõud.

Ruslan Stepanov lõpetas Tartu Ülikooli Viljandi kultuuriakadeemia koreograafi, tantsija ja tantsuõpetajana 2002. aastal. Perioodil 2002-2012 töötas ta teatris Vanemuine tantsija ja koreograafina. Seejärel 2012–2014 oli ta Saksamaal Görlitzis Gerhart Hauptmanni Teatris tantsutrupi Wee liige. Alates 2014. aastast tegutseb Ruslan vabakutselise tantsukunstnikuna peamiselt Eestis ja Saksamaal ning on üks etenduskunstide osakonna õppejõude.

_„Viljandi kultuuriakadeemia on koht, kus tudengitele antakse võimalus tegeleda oma potentsiaaliga ning arendada isiklikku kunstinägemust. Kool pakub laia programmi, kus igaüks leiab endale õige suuna. Aktuaalsus, avatus, omapärane atmosfäär ning kvaliteetsed pedagoogid hoiavad selle kooli hariduse kõrgel tasemel.”_
