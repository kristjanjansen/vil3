---
title: Marit Külv
slug: marit-kulv
image1: /images/marit_portfoolio_sandra_urvaku_foto.jpg
image2: ''
image3: ''
image4: ''
image5: ''
---
Marit Külv on kultuuriakadeemia vilistlane ja projekti „Craft Camp“ koordinaator.

Marit on õppinud TÜ Viljandi kultuuriakadeemias rahvuslikku tekstiili ja eesti pärimusmeditsiini. Tema põhilisteks huvideks ja uurimissuundadeks on võrkvööd, pulmapärimus, Lõuna-Eesti rahvariided, looduslik taimne toit, regilaul ja kestlik eluviis laiemalt.

Oma õpingute kohta TÜ VKAs ütleb Marit järgnevat:

_Rahvuslikku tekstiili õppides avastasin palju esiemade traditsioone ning õppisin tundma uusi tehnikaid, näiteks lõputöö teemaks valisin võrkvööd, millest mõned aastad varem polnud kuulnudki._

_Õige käsitööline ei istu loengus kunagi jõude, olgu näpu vahel kinnas, sukk või tikkimistöö, isegi pikaaegsetele õppejõududele tundub imelik, kui tudengite näpud loengut kuulates paigal on._

_Kohalike materjalide tundmine ja kasutamine ning pärandoskused on kui baas, millele toetuda, saamaks hakkama isemajandava ning jäätmevaba ettevõtja või loojana._ 

_Rahvusliku käsitöö osakond on kui suur pere, kus õppejõud ja tudengid tunnevad üksteist ning saavad vabalt erinevatel teemadel arutleda._

Foto Sandra Urvak
