---
title: 'Pille Kannimäe - Etrenduskunstide osakonna vilistlane '
slug: pille-kannimae
image1: /images/pillekannimae1.jpg
image2: ''
image3: ''
image4: ''
image5: ''
---
Pille Kannimäe on visuaalkunstnik ja režissöör, kes elab ja töötab Tallinnas. Ta on lõpetanud etenduskunstide multimeedia spetsialisti eriala (2014) ja Tallinna Ülikooli Balti filmi, meedia, kunstide ja kommunikatsiooni instituudi magistriõppe telerežii eriala (2018). Lisaks on Kannimäe täiendanud end vahetusüliõpilasena Suurbritannias Chesteri Ülikoolis kunstide ja meedia alal (2012-2013). Ta on töötanud nii operaatori- kui videokunstnikuna paljudes erinevates teatri-, tantsu- ja kontsertprojektides ning loonud ekraanigraafikat ka näitustele ja suurkonverentsidele. Kannimäe huvi on eelkõige muusikasündmused, olles loonud visuaalkujundusi näiteks Trad.Attack!-ile, NOËPile, Karl-Erik Taukarile, Anne Veskile, Rolf Roosalule, Eesti Laulule, Jazzkaarele ja MyHits Awardsile.

_„Minus on alati peitunud tung väljendada end läbi visuaalse keele ning soov olla seotud lavadel ja ekraanidel oleva maailmaga. Enne kultuuriakadeemiasse astumist polnud mul aga aimugi, et just see ongi koht, mis need kolm maailma omavahel ühendab, luues minu jaoks justkui ideaalse keskkonna oma unistuste kutsumuse leidmiseks. See on suurepärane platvorm arendamaks enda mitmekülgsust, kinkides sulle ühtlasi kogu eluks kaasa hindamatu sõpruskonna ja tutvustepagasi.”_
