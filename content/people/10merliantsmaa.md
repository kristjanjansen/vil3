---
title: Merli Antsmaa 
slug: merli-antsmaa 
image1: ""
image2: ""
image3: ""
image4: ""
image5: ""
---

Merili on Pärnust pärit muusikamänedžer ja kultuurikorraldaja. Ta tegutseb festivali Jazzkaar projektijuhina, on ansambli RÜÜT manager, Open Room Agency juht ja Music Estonia liige. Alates 2015. aastast on Merli Eesti Kultuurikorraldajate Liidu juhatuse liige. Kultuurikorraldust on ta õppinud TÜ Viljandi Kultuuriakadeemias ning magistriõppes Eesti Muusika- ja Teatriakadeemias.

*“Viljandi kultuuriakadeemia oli mu esimene ja ainuke valik, kuhu tulla. Mäletan seda paanikahetke, kus hakkasin kahtlema, kas üldse sisse saan ja mis minust siis saab. Õnneks läks kõik nii, nagu pidi minema.*

*Enda õpingute ajal käisin oma fotoaparaadiga ringi ja tänu sellele on nendest aastatest väga palju hetki jäädvustatud. Nii etenduskunstide osakonna eksameid, kontserte, pidusid ja koolisündmusi. Olen neid ikka heldimusega vaadanud. Sain kogemuse olla esinduses ning isegi esinduse president. Nautisin hetki, kus tajusin, et akadeemia tudengid teevad koostööd, oleme üks generatsioon loovinimesi, aitame üksteist, suhtleme üksteisega. Praegu näen, kuidas kõik need inimesed oma elus läbi löövad ja neil läheb hästi. See on vinge! Eriti hea on, kui saab oma koolikaaslastega koostööd teha. Viljandisse on alati hea tagasi tulla ning hoian ikka kooliga sidet.*
