---
title: Kalvi Kants 
slug: kalvi-kants
image1: "/images/kalvikants1.jpg"
image2: ""
image3: ""
image4: ""
image5: ""
---

Kalvi on lõpetanud TÜ Viljandi Kultuuriakadeemia huvihariduse pedagoogi eriala. (2002) Kultuuriettevõtlusega alustas tegevust 1999. aastal, kui registreeris ennast füüsilisest isikust ettevõtjaks, olles kooli õpingute kõrval ka õhtujuht. Kalvi Kantsil on kolmeaastane müügi- ja turunduskogemus Ugala teatrist (2001-2004), kus ta töötas aasta projektijuhina ja hiljem reklaami- ja müügijuhina. Seejärel viieaastane noorsootöökogemus MTÜ Viljandimaa Noortekeskuses (2004-2009).
2010. aastal asutas seiklus- ja meelelahutusüritusi korraldava ettevõtte Elamuspank, mis praeguseks on arenenud nelja Kultuuriakadeemia vilistlasest töötajaga üritusturundusagentuuriks.

*“Meie huvijuhtide kursusel oli huumoriga pooleks ütlus „kui huvi on, siis miks mitte“. Tagantjärgi vaadates oli Akadeemia minu jaoks huvi tekitaja. Avatud ja loominguline õppekeskkond arendas või pigem võiks öelda vabastas loovust. Selle kõige juures oli erialaõppejõudude tugi pidevalt olemas, neile meeldis küsida “aga mida SINA tahad?”. Kehtis reegel - vali vaid idee välja ja hakka tegutsema.”*
